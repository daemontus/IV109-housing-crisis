<!DOCTYPE html>
<html>
<head>
	<meta charset="UTF-8" />
	<link rel="stylesheet" type="text/css" href="./style.css">
	<link href='http://fonts.googleapis.com/css?family=Roboto' rel='stylesheet' type='text/css'>
	<title>Hypotéky</title>
</head>
<body>
<header>
	<h1>Hypotéky</h1>
	<p id="authors">Dávid Kizivat, Samuel Pastva</p>
</header>

<div id="page">
	<section id="intro" class="chapter">
	<h2 class="chapter-title">Úvod</h2>
	<p>
		V tejto práci sa pokúšame o vytvorenie modelu realitného trhu v USA v období medzi rokmi 1990-2010, ktorého nestabilita viedla k finačnej kríze v roku 2008. V našom modeli budeme skúmať niekoľko kľúčových aspektov ktoré viedli k zníženiu cien nehnuteľností a zvýšenému počtu majiteľov domov neschopných splácať hypotéku, pričom ukážeme že tieto dva pojmy sú v skutočnosti úzko previazané. Konkrétne budeme skúmať úrokovú mieru hypoték, ktorá je centrálne regulovaná. Ďalej mieru refinancovania, ktorá je čiastočne dôsledkom konkurenčného prostredia na trhu s hypotékami, no v konečnom dôsledku závisí hlavne od vývoja cien domov a nakoniec finančnú suverenitu klientov bánk.
	</p>
	<h3 class="subsection-title">Popis problému</h3>
	<p>
		Cielom tejto prace je nadviazat na predchádzajúce pokusy o modelovanie trhu s nehnuteľnosťami a rozšíriť tieto modely práve o vyššie spomínané faktory. Následne na takomto modeli ukázať že je skutočne schopný vytvoriť podmienky podobné tým v roku 2008 a zanalyzovať vplyv jednotlivých spomínaných faktorov a citlivosť systému na tieto faktory. 
	</p>
	</section>

	<section class="chapter">
	<h2 class="chapter-title">Základné pojmy a relevantné data</h2>
	<p>
		Napriek tomu že kríza z roku 2008 postihla široké spektrum trhov a inštitúcií, jej pôvod sa dá dokázateľne vystovpovať k poklesu hodnoty tzv. CDO <a target="_blank" href="http://books.google.sk/books/about/The_Big_Short_Inside_the_Doomsday_Machin.html?id=eParwQ0YdrcC&redir_esc=y">[?]</a>. CDO(Collateralized debt obligation <a target="_blank" href="http://www.investopedia.com/terms/c/cdo.asp">[?]</a>) je úverový derivát, ktorý zoskupuje viacero pohľadávok do jedného väčšieho balíka za účelom zjednodušenia transakcií a minimalizácie rizika. CDO bolo pôvodne vytvorené na združovanie úverov väčším firmám, no v 90-tych rokoch sa začalo vo veľkej miere využívať na združovanie hypoték. Výnos z CDO teda závisí jednak na úrokovej miere hypoték ktoré sú v ňom vložené, hlavne ale na počte ľudí, ktorý nie sú schopný tieto hypotéky splácať. Teda na solventnosti majiteľov domov. V optimálnom prípade by mala byť táto strata z väčšej časti pokrytá následným odpredajom exekuovanej nehnuteľnosti. No keďže cena nehnuteľností sa riadi klasickými pravidlami dopytu a ponuky, každá bankrotujúca hypotéka znižuje ceny domov, a tak aj zvyšuje stratu z prípade ďalších bankrotov.
	</p>
	<p>
		To by nebol výrazný problém, ak by počet bankrotujúcich hypoték bol dlhodobo približne rovnaký. Problém nastáva v okamihu, keď sa začne znižovať solventnosť klientov, a tak začnú vznikať veľké skupiny hypoték, ktorých bankrot je skôr otázka času ako pravdepodobnosti. Prečo ale bankové inštitúcie vôbec začali vydávať hypotéky pochybnej kvality? Čiastočne za to opäť môže princíp dopytu a ponuky. Každé CDO totiž musí byť ohodnotené ratingovou agentúrou na rizikovosť. Toto je veľmi podstatný proces, keďže napríklad mnohé dôchodkové a sporiace fondy majú povolené investovať len do aktív s najvyšším možným ratingom. Ako ukázalo skúmanie, ktoré prebehlo po krachu relitného trhu, algoritmus na hodnotenie rizikovosti CDO bol nesprávne nastavený a teda v prípade správneho rozloženia hypoték po celých spojených štátoch bolo možné získať najvyšší rating aj s hypotékami, ktorých šanca na úplné splatenie bola prakticky nulová. V dole uvedenom grafe môžme vidieť práve rozdiel medzi ohodnotením jednotlivých hypoték a ohodnotením samotného CDO. Takáto chyba v systéme, či už úmyselná alebo nie, spôsobila vysoký dopyt po hypotékach bez ohľadu na ich rizikovosť. Takýto dopyt spôsobil, že napríklad rodina istého latinsko amerického prisťahovalca s ročným prijmom $14,000 si mohla dovoliť hypotéku na dom v hodnote $724,000. Na mieste je teda aj otázka, či by sa podobnému problému nedalo predísť aj zvýšením dôrazu na výuku finančnej gramotnosťi v školách.
	</p>
	<div style="text-align: center;"><img src="comparison-chart.png"><p>Porovnanie ratingov hypoték(červená) a CDO z týchto hypoték zložených okolo roku 2008. <a target="_blank" href="http://www.kellogg.northwestern.edu/~/media/Files/Faculty/Research/Alchemy_CDO_Credit_Ratings.ashx">Zdroj.</a></p></div>
	<p>
		Prečo ale potom hypotéky nebankrotovali postupne ale hromadili sa na trhu? Lebo na hypotekárnom trhu vystupuje ešte jeden podstatný faktor, na ktorý sa často zabúda, a tým je prefinancovanie. Prefinancovanie(Refinancing) je populárny spôsob ako využiť rast cien domov na splácanie úrokov hypoték. Na to, aby tento proces mohol fungovať je nutné aby cena nehnuteľnosti rástla aspoň rovnako rýchlo ako je úroková miera na danej hypotéke. V takom prípade je možné na nehnuteľnosť uvaliť novú hypotéku na vyššiu sumu, pričom tento rozdiel sa použije práve na splatenie pôvodnej hypotéky. Tento dnes populárny mechanizmus veľmi nebezpečne ovplyvňuje finančný trh, vytvára totiž ilúziu stability a v dobe rastu dokáže výrazne oslabiť neschopnosť klientov splácať. Podľa výskumov sa dá vďaka refinancovaniu umelo zvýšiť solventnosť klientov až o 60% <a target="_blank" href="http://papers.ssrn.com/sol3/papers.cfm?abstract_id=2184514">[?]</a>. V prípade zastavenia rastu (nemusí ani dôjsť k poklesu rastu, stačí mierne spomalenie pod hranicu úrokovej miery) je následne takýto systém zaplavený bankrotujúcimi klientmi. Nesprávne ohodnotené CDO založené na takýchto hypotékach sa potom umelo zdajú byť extrémne stabilnou a silnou investíciou. 
	</p>
	<p>
		Keď sa spoja dohromady tieto tri faktory, vzniká systém ktorý na začiatku naštartuje rast cien domov, následne s rastom dopytu po CDO klesá solventnosť klientov. Rast cien ale vďaka prefinancovaniu tento pokles dokáže do určitej miery vyrovnávať, a teda sa na trhu hromadia rizikové hypotéky. V prípade spomalenia rastu cien tieto hypotéky bankrotujú, čím zvyšujú ponuku a ďalej znižujú ceny nehnuteľností. Tak vzniká pozitívna väzba ktorá naruší rovnováhu v systéme. 
	</p>
	</section>

	<section class="chapter">
	<h2 class="chapter-title">Popis modelu</h2>
	<p>
		Ceny domov modelujeme rovnakým spôsobom ako napr. !!! Citation needed. Samotná cena je súčtom rozdielov ponuky a dopytu za skúmané obdobie. Teda v prípade že je tento rozdiel záporný, cena klesá, pokial je kladný, cena stúpa. Ponuka nehnuteľností závisí od základného konštantného faktoru, ktorý je na začiatku nastavený tak, aby bol systém vyvážený, a od samotných cien domov, ktorých výška motivuje investorov k výstavbe. Parameter B by sa dal teda nazvať aj miera motiváce, a zahŕňa v sebe množstvo rozličných faktorov. Jeho stabilite a vplyvu sa budeme venovať neskôr. Dopyt je modelovaný podobným spôsobom. Konkrétne závisí opäť od konštantného faktora a cien nehnuteľností (tie sú normované parametrom A, k jeho stabilite a správaniu opäť neskôr). Keďže nás zaujíma dopyt po hypotékach, hrá výraznú úlohu aj priemerná úroková miera hypoték. Tá je v našom prípade regulovaná federálnou vládou USA a hodnoty ktoré používa náš model priamo zodpovedajú skutočnej úrokovej miere v rokoch 1990 až 2010. Opäť platí, že výrazná zmena úrokov dokáže vyrovnať výkyvy cien domov. 
	</p> 
	<p>
		Trh s hypotékami modelujeme pomocou dvoch rezervoárov, jeden reprezentuje aktuálny počet domov na predaj, druhý počet domov na ktoré je uvalená hypotéka. Počet domov na predaj závisí jednak od ponuky, ktorá je popísaná vyššie a taktiež od počtu bankrotujúcich hypoték, ktoré vracajú istý počet domov späť na trh. Množstvo domov na ktorých je uvalená hypotéka narastá úmerne dopytu, pričom ale počet domov na predaj nemôže byť záporný. Množstvo bankrotujúcich hypoték následne závisí od dvoch faktorov, a to síce finančná solventnosť klientov a miera refinancovania. 
	</p>
	<p>
		Finančná solventnosť je nastavená tak, aby vyjadrovala koľko % hypoték musí v priemere mesačne zbankrotovať v prípade, že uvažujeme priemernú dĺžku hypotéky 30 rokov. Číslo je také nízke preto, lebo simulácia prebieha po mesiacoch. Teda ak napr. každý mesiac zbankrotuje 0.000166 hypoték, po 30 rokoch to bude približne 5%. Miera prefinancovania sa počíta ako derivácia cien domov v danom období, pričom je opäť normovaná vhodným faktorom tak, aby správne redukovala mieru bankrotov. (Pri miere 1 nastáva polovičná redukcia, pri miere 0 žiadna) 
	</p>
	</section>
	<section class="chapter">
	<h2 class="chapter-title">Analýza parametrov</h2>
	<p>
		Najprv zhodnotíme stabilitu parametrov cien domov, pričom meriania boli za účelom sprehľadnenia vykonené bez zohľadnenia prefinancovania. 
	</p>
	<p>
		Ako bolo spomenuté, parametre A a B v sebe zahŕňajú množstvo rôznych faktorov odohrávajúcich sa na trhu s nehnuteľnosťami, preto nie je jednoduché odhadnúť ich správne hodnoty. V skratke by sa dalo povedať, že predstavujú flexibilitu systému vzhľadom na ceny nehnuteľností, teda ako rýchlo a účinne je systém schopný reagovať na zmeny cien. V prípade že sa teda ich hodnoty blížia jednej, je vývoj cien domov značne predvídateľný a prakticky kopíruje vývoj úrokovej miery, ktorá v tom okamihu zostáva jediným podstatným faktorom. Na druhej strane, v prípade že tieto parametre znížime zhruba na B=0.01 a A=0.005, teda pomerne statický trh, dostávame sa na hodnoty podobné skutočnému vývoju cien. (Náš rast je predsa len o niečo nižší, keďže nezahŕňame napr. špekulatívne skupovanie nehnuteľností) Takéto hodnoty taktiež zodpovedajú predpokladu, ktorý sme spomenuli vyššie, a to síce že pre priemerného američana nezohrávala až tak výrazne úlohu cena domu ako takého ako cena a výhodnosť hypotéky.  
	</p>
	<p>
		Miera prefinancovania musí byť na správne fungovanie normovaná, keďže proces výpočtu cien je nastavený tak, že absolútna hodnota cien závisí od počtu domov v systéme s ktorým sme začali. (To nie je problém, keďže nás zaujíma hlavne zmena ceny, nie hodnota samotná) Mieru prefinancovania je teda nutné nastaviť aby sa pri dostatočnom raste cien ophybovala okolo jednotky a pri spomalení rastu klesla blízko k nule. 
	</p>
	</section>

	<footer>
		<p>&copy; 2014 - IV109 Modelování a simulace - projekt</p>
</footer>
</div>
</body>
</html>